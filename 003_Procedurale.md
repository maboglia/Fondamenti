# La programmazione procedurale

In informatica la programmazione procedurale è un paradigma di programmazione che consiste nel creare dei blocchi di codice sorgente, identificati da un nome e racchiusi da dei delimitatori, che variano a seconda del linguaggio di programmazione; 

questi sono detti anche sottoprogrammi (in inglese subroutine) procedure o funzioni, a seconda del linguaggio e dei loro ruoli all'interno del linguaggio stesso.

Il nome deriva dal linguaggio COBOL, che è stato il primo ad utilizzare questo concetto.

I linguaggi imperativi (o procedurali) sono certamente i più diffusi, considerando anche quelli **Object Oriented**. Per esempio: C++, Java, Python, Objective C, e ovviamente i linguaggi come C, Fortran, Cobol, Pascal.

La programmazione è incentrata sui dati (variabili, strutture dati, oggetti) e sui modi per processarli (si parla di procedure, funzioni, metodi a seconda dei casi).

Si parte da un insieme di dati cui si applicano una o più **manipolazioni** da eseguire in un determinato ordine al fine di ottenere il risultato finale.


[Paradigmi e Linguaggi](003_ParadigmiLinguaggi.md#paradigmi)
